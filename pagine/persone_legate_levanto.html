Persone legate a Levanto[modifica | modifica wikitesto]

Scorcio del castello di Levanto
Barnaba Guano (Levanto, 1370 - Genova, 1454), doge della Repubblica di Genova.
Agostino di Benedetto (Groppo, XVI secolo), orafo. Operante a Genova e a Venezia, tra le sue opere è ricordata una cassa processionale del Corpus Domini - realizzata forse con la collaborazione dei due figli Giulio e Cesare - oggi conservata nel museo del tesoro della cattedrale di San Lorenzo in Genova.
Osta Morat (Levanto, 1570 - Tunisi, 1640), rinnegato, ammiraglio e dey di Tunisi.
Giuseppe Maria Caranza (Levanto, 1675 - Napoli, 1731), diplomatico italiano del Ducato di Parma.
Domenico Viviani (Legnaro, 1772 - Genova, 1840), naturalista, medico e botanico.
Emanuele Toso (San Bartolomeo della Ginestra, 1890 - Levanto, 1944), presbitero e partigiano, fu parroco della chiesa di San Sebastiano di Lavaggiorosso e davanti alla sua chiesa fu fucilato dalla repubblichina Divisione Alpina Monterosa per la sua non collaborazione e rifiuto nella ricerca dei locali partigiani.
Massimo Amfiteatrof (Parigi, 1907 - Levanto, 1990), violoncellista, dopo il trasferimento in Liguria visse prima a Cavi di Lavagna poi a Levanto fino alla sua morte. A lui è dedicato il locale Festival Massimo Amfiteatrof.
Morando Morandini (Milano, 1924), critico cinematografico attore, nel 2004 ha fondato a Levanto il "Laura Film Festival" in onore della moglie.
Pietro Zoppi (Levanto, 1926 - Levanto, 2006), politico e sindaco della città dal 1955 al 1974.
Alberto Cavallari (Piacenza, 1927 - Levanto, 1998), giornalista e scrittore.
Emiliana Santoli (Bolognano, 1941), politica, residente a Levanto dove, tra l'altro, ha contribuito alla fondazione del locale centro d'infanzia.
Paolo Garimberti (Levanto, 1943), giornalista ed ex presidente della RAI (2009-2012).
Carlo Sassarini (Levanto, 1971), ex calciatore e allenatore di calcio.
Maria Adele Corradi (Levanto, 1976), cantautrice.
Benedetta Massola (La Spezia, 1978), attrice e showgirl, ha vissuto la sua infanzia e adolescenza a Levanto.